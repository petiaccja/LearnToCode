---
title: "Melyik nyelvet válasszam?"
date: 2019-09-28T13:01:06+02:00
draft: false
---


Válassz a céljaidnak megfelelőt
---

A programnyelvet a feladathoz választjuk. Ez nem csak professzionális fejlesztőknél fontos, hanem kezdőknél is. Először álmodd meg, hogy a programozás mely területe érdekel, aztán tudd meg, hogy mely nyelvek használatosak azon a területen. Ha ez megvan, akkor nincs más hátra, mint előre: ess neki annak a programnyelvnek egyszerűbb feladatokkal. Az alábbi lista biztos segít a döntésben, és hogy mi legyen az első lépés utána.

Ha esetleg nincs tudod, hogy melyik terület érdekel, csak kódolni akarsz, akkor csak válassz valami testhez állót. Gyors sikereket és könnyű indulást akarsz? Python. Szereted a kihívásokat, és érdekel a dolgok mikéntje? C++. Mellé nem foghatsz, az egyik nyelvben megszerzett gondolkodásmód és logika könnyen átültethető egy másikba, így később könnyű váltani, ha már tudsz programozni.

Ez hasznos lehet: http://indiecrawford.blog.hu/2016/10/28/melyik-programnyelvet-tanuljam

Néhány releváns nyelv:
---

Python
---
**Területek**: Machine Learning, Big Data, Web backend

**Pro**: A Python az egyik legnépszerűbb nyelv napjainkban, és egyszerűsége miatt nagyon sokan ajánlják kezdő nyelvnek. Szinte minden alkalmazáshoz találsz egy könyvtárat, ami sokkal egyszerűbbé teszi a fejlesztést.

**Kontra**: Mivel interpretált nyelvről van szó, a teljesítménye alul marad más nyelvekhez képest. Az erős típusosság hiánya nagyobb projekteknél nehézséget jelenthet.

**IDE**: Visual Studio Code, PyCharm, itt még van pár: https://wiki.python.org/moin/IntegratedDevelopmentEnvironments

**Hol**: https://www.tutorialspoint.com/python/

----
JavaScript
---
**Területek**: Weboldalak készítése (frontend - böngészőbeli működés, backend - weboldalak adatainak kiszolgálása Node.js-el), Natív mobil appok (React Native, Ionic), Single Page Appok (például a Gmail ilyen).

**IDE**: Visual Studio Code, Atom, Webstorm (fizetős)

**Pro**: Az alap programozási szerkezeteket könnyen meg lehet benne tanulni. Nagyon gyorsan tudsz látványos eredményeket elérni grafikus felületen is. Az elején nem kell sokat szívni a környezet felállításával. A legtöbb problémára van kész megoldás (NPM - Node Package Manager), gyorsan lehet benne fejleszteni, rengeteg segítség, tanfolyam, tutorial van hozzá a neten. Sok helyen van használva, kb az összes weboldalon, nagy a kereslet a JS fejlesztőkre. 

**Kontra**: A nyelv sajátosságai könnyen produkálhatnak egy kezdő programozó számára furcsa dolgokat, ezért az első szárnypróbálgatások után fontos, hogy jól megismerd a nyelv sajátosságait (http://eloquentjavascript.net/ egy interaktív könyv, jó kiindulás). Ha komolyabb dolgot akarsz benne csinálni, akkor meg kell ismerni soksok toolt, és néha ezeket elég nehéz összelőni, ugyanakkor erre is van sok kész megoldás. Gyorsan változó technológia, up to date-nek kell belőle maradni (ez igaz kb a többi nyelvre is, csak ez sokkal gyorsabban változik). Alapvetően az aszinkron programozást támogatja, amit egy kezdő fejlesztőnek nehezebb megértenie. Az általános felhasználásoknál általában nem önmagában használják, ismerni kell hozzá a DOM API-t, HTML-t, CSS-t, a HTTP működését is. Sokféle módon lehet benne egy célt elérni, az objektum orientált megközelítése könnyen félrevezető lehet.

**Hol**: https://www.freecodecamp.org , backendhez: https://nodeschool.io/, https://javascript30.com/


----
Java
---
**Területek**: Android, üzleti, banki, desktop, szerver

**IDE**: IntelliJ IDEA, NetBeans, Eclipse

**Pro**: Erős OOP szemléletet segít elsajátítani, könnyű megtanulni, sok segítséget nyújt a programozó számára, nagyon széles körű nyelvi könyvtár, emiatt rendkívül produktív. A Java a legnépszerűbb nyelv napjainkban, tuti nem fogsz éhen halni. Nem kell bajlódni a memóriakezeléssel.

**Kontra**: A nyelv egyszerűsége néha sajnos hátrányos limitációt jelent, nem lesz lehetőséged megérteni a gép működését és a hatékony programozás alapelveit.
(ez a kevésbé egyszerű oldalát mutatja meg: https://dzone.com/articles/10-things-you-didnt-know-about)

**Hol**: https://www.tutorialspoint.com/java/

----
C
---
**Területek**: beágyazott rendszerek, operációs rendszerek, autóipar, sebességkritikus, szimuláció.

**IDE**: Visual Studio, CLion, NetBeans, Eclipse

**Pro**: Megérted a számítógép alacsony szintű működését, így később hatékonyabb kódot írhatsz. Viszonylag tömör és egyszerű nyelv.

**Kontra**: Elég meredek a tanulás, mert sok dolgot kell megértened, mire megalkotsz egy egyszerű programot. Nehézkes a memóriakezelés, és sok hibát okozhat.

**Hol**: http://www.cprogramming.com/

----
C++
---
**Területek**: beágyazott rendszerek, oprendszerek, játékipar, tudomány (FEM, CFD stb.), mérnöki (CAD, Autodesk, Graphisoft)

**IDE**: Visual Studio (ajánlott), CLion, NetBeans, QtCreator, KDevelop, Eclipse, Code::Blocks

**Pro**: Megérted a számítógép alacsony szintű működését, jártas leszel több paradigmában (oop, funkcionális, imperatív), design mintákat és elegáns nyelvi megoldásokat látsz, megtanulsz hatékony kódot írni magas absztrakció mellett -> később a legtöbb imperatív/OOP nyelv gyerekjáték lesz. Felszabadít a C által követelt memóriakezeléstől.

**Kontra**: Rendkívül sok nyelvi elem és eszköz, amelyben egy kezdő (még egy haladó is) elveszhet, és ezek rossz használata borzasztó kódot szül. A nyelv profi szintű elsajátítása éveket vesz igénybe, és rossz forrásból tanulva még nehéz is.

**Hol**: http://cplusplus.com, http://www.cprogramming.com/, http://en.cppreference.com


----
C#
---
**Területek**: Windows, UWP, Windows Mobile, Android (Xamarin), webszerver (ASP.NET), játékipar (Unity)

**IDE**: Visual Studio (ajánlott), MonoDevelop

**Pro**: C# = (Java + C++)/2. A Javahoz hasonló menedzselt nyelv, automatikus memóriafelszabadítással. A Javahoz hasonló kiterjedt standard könyvtár, viszont a Java-tól hatékonyabb nyelvi elemek. Hatékony, de nem túl nehéz nyelv.

**Kontra**: Tipikusan csak Microsoft, viszont Mono-val Linuxon is fut. Egy-két helyen elbaszott WinAPI beütések.

**Hol**: https://msdn.microsoft.com/en-us/library/aa288436(v=vs.71).aspx 


----
PHP
---
**Területek**: Elsődelegesen webfejlesztés, szerver oldal. Sok kész tartalomkezelő erre épül (pl: Wordpress, Drupal), így ezekhez kiegészítők (pluginek) készítése is

**IDE** tartozhat.

**Pro**: A webes oldalak nagyrésze PHP alapú, sok helyen keresnek PHP fejesztőket, először könnyű belejönni, az alap vezérlési szerkezetek és az objektum orientált paradigma megtanulására is remekül alkalmas. Sok tutorial, training van hozzá, szintén elég színes a közösség mögötte, rengeteg problémára van már kész megoldás.

**Kontra**: Éles alkalmazásnál nagyon könnyű benne nem biztonságos weboldalakat készíteni. Nagy terheltségű alkalmazásoknál performanica problémákba ütközhetünk.

**Hol**: https://www.w3schools.com/php/default.asp


----
HTML + CSS
---
Ezek nem programozási nyelvek, hanem leíró nyelvek, azt mondják meg, hogy hogyan nézzen ki valami, nem pedig azt, hogy hogy működjön.

**Területek**: Webfejlesztés, egy honlap szerkezetét (HTML) és kinézetét (CSS) mondják meg, a böngésző dolgozza fel. Javascripttel is lehet interaktívan kezelni az elemeit, ezt írja le a DOM API ( https://developer.mozilla.org/hu/docs/Web/API/Dokumentum_Objektum_Model ), de egy egyszerű landing page-t vagy bemutatkozó oldalt javascript nélkül is össze lehet benne rakni.

**Hol**: https://www.freecodecamp.org, https://www.w3schools.com/


----
Mit ne tanulj
---
A következő nyelveket nem érdemes tanulni, mert kifutóban vannak vagy nincs sok ipari alkalmazásuk:

- Basic
- Pascal
- Objective-C



*Köszi mindenkinek aki segített ezeket megírni.*
<!DOCTYPE html>
<html lang="hu-hu">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>Programozás kezdőknek  | Hol kezdjem el ezt az egészet?</title>
    <meta name="viewport" content="width=device-width,minimum-scale=1">
    <meta name="generator" content="Hugo 0.63.1" />
    
    
      <META NAME="ROBOTS" CONTENT="NOINDEX, NOFOLLOW">
    

    
    
      <link href="/LearnToCode/dist/css/app.d98f2eb6bcd1eaedb7edf166bd16af26.css" rel="stylesheet">
    

    

    
      
    

    

    <meta property="og:title" content="Hol kezdjem el ezt az egészet?" />
<meta property="og:description" content="Fú, akkor mi merre hány méter? Hogy ül le az ember a gép elé, és kezd el programozni? Mik a lépések? Milyen eszközök kellenek? Milyen végzettség, milyen tudás? Honnan lehet tanulni? Milyen intézményekben lehet tanulni? Melyik tanulási formát válasszam? Milyen programnyelvet választ valaki?
1. Eszközök Szerencséd van: csak egy számítógépre, két kézre, meg kávéra van szükséged. (Oké, kéz nélkül is lehet, és a sör is jó, de nem több, mint 1 korsó!" />
<meta property="og:type" content="article" />
<meta property="og:url" content="https://petiaccja.github.io/LearnToCode/chapters/where_to_begin/" />
<meta property="article:published_time" content="2019-09-28T14:20:54+02:00" />
<meta property="article:modified_time" content="2019-09-28T14:20:54+02:00" />
<meta itemprop="name" content="Hol kezdjem el ezt az egészet?">
<meta itemprop="description" content="Fú, akkor mi merre hány méter? Hogy ül le az ember a gép elé, és kezd el programozni? Mik a lépések? Milyen eszközök kellenek? Milyen végzettség, milyen tudás? Honnan lehet tanulni? Milyen intézményekben lehet tanulni? Melyik tanulási formát válasszam? Milyen programnyelvet választ valaki?
1. Eszközök Szerencséd van: csak egy számítógépre, két kézre, meg kávéra van szükséged. (Oké, kéz nélkül is lehet, és a sör is jó, de nem több, mint 1 korsó!">
<meta itemprop="datePublished" content="2019-09-28T14:20:54&#43;02:00" />
<meta itemprop="dateModified" content="2019-09-28T14:20:54&#43;02:00" />
<meta itemprop="wordCount" content="1175">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="Hol kezdjem el ezt az egészet?"/>
<meta name="twitter:description" content="Fú, akkor mi merre hány méter? Hogy ül le az ember a gép elé, és kezd el programozni? Mik a lépések? Milyen eszközök kellenek? Milyen végzettség, milyen tudás? Honnan lehet tanulni? Milyen intézményekben lehet tanulni? Melyik tanulási formát válasszam? Milyen programnyelvet választ valaki?
1. Eszközök Szerencséd van: csak egy számítógépre, két kézre, meg kávéra van szükséged. (Oké, kéz nélkül is lehet, és a sör is jó, de nem több, mint 1 korsó!"/>

  </head>

  <body class="ma0 avenir bg-near-white">

    
   
  

  <header>
    <div class="bg-black">
      <nav class="pv3 ph3 ph4-ns" role="navigation">
  <div class="flex-l justify-between items-center center">
    <a href="https://petiaccja.github.io/LearnToCode/" class="f3 fw2 hover-white no-underline white-90 dib">
      Programozás kezdőknek
    </a>
    <div class="flex-l items-center">
      

      
      











    </div>
  </div>
</nav>

    </div>
  </header>



    <main class="pb7" role="main">
      
  
  <article class="flex-l flex-wrap justify-between mw8 center ph3">

    <header class="mt4 w-100">

      <h1 class="f1 athelas mb1">Hol kezdjem el ezt az egészet?</h1>
      
      
    </header>

    <section class="nested-copy-line-height lh-copy serif f4 nested-links nested-img mid-gray pr4-l"><h2 id="fú-akkor-mi-merre-hány-méter">Fú, akkor mi merre hány méter?</h2>
<p>Hogy ül le az ember a gép elé, és kezd el programozni? Mik a lépések? Milyen eszközök kellenek? Milyen végzettség, milyen tudás? Honnan lehet tanulni? Milyen intézményekben lehet tanulni? Melyik tanulási formát válasszam? Milyen programnyelvet választ valaki?</p>
<h2 id="1-eszközök">1. Eszközök</h2>
<p>Szerencséd van: csak egy számítógépre, két kézre, meg kávéra van szükséged. (Oké, kéz nélkül is lehet, és a sör is jó, de nem több, mint 1 korsó!) Ami a számítógépet illeti, kezdőknek nincsenek kivételes elvárások: egy jól használható mezei laptop vagy asztali megteszi. Nincs szükség nagy teljesítményre, hiszen eleinte kisebb problémákkal fogsz dolgozni. Később, ha fejlődsz, specializálódsz, akkor előfordulhat, hogy több memóriára lesz szükséged (például emulátorokhoz, nagy kódbázisokhoz), gyorsabb processzor kell (nagy kódbázisokhoz), vagy egy jó videokártya nélkül nem tudsz élni (játékfejlesztéshez). Ami viszont mindenképp, már kezdőknek is hasznos, az egy jó nagy monitor, vagy inkább kettő. Egyiken a dokumentáció vagy tananyag, a másikon a kód.</p>
<h2 id="2-végzettség-szaktudás">2. Végzettség, szaktudás</h2>
<h3 id="általános-ismeretek">Általános ismeretek</h3>
<p>Alapvetően a középiskolai matematikával fontos, hogy tisztában legyen az ember, hiszen a számítógép mindent számokkal ábrázol. (Ezek a betűk, amiket olvasol, is csak számok. Az &lsquo;A&rsquo; például 65, a &lsquo;B&rsquo; 66&hellip;) Nem kell, hogy matekzseni legyél, de egyszerű egyenleteket (polinomiális), mint egy másodfokú, vagy lineáris, tudj megoldani. Alapműveletek, zárójelezés, műveleti sorrend - olykor ezeknél többet egy nap nem is használ egy programozó. Ez elég a kezdőshez, és sokszor a folytatáshoz is, azonban bizonyos feladatok elvégzéséhez szükséged lesz komolyabb matematikai ismeretekre.</p>
<p>Szakterülettől függően találkozhatsz az alábbi matematikai területekkel, példaként:</p>
<ul>
<li>Web frontend fejlesztés: 2D koordináta geometria, szögfüggvények, adatbázis elmélet</li>
<li>Web backend fejlesztés: adatbázis elmélet, gráfelmélet, algoritmuselmélet</li>
<li>Játékfejlesztés: 3D koordinátageometria, lineáris algebra, alapvető analízis, algoritmuselmélet</li>
<li>Szoftverszimulációk: lináris algebra, többdimenziós analízis, komplex számok, algoritmuselmélet</li>
</ul>
<h3 id="nyelvtudás">Nyelvtudás</h3>
<p>Nem győzzük hangsúlyozni, hogy az angol nyelv ismerete mennyire fontos. Vannak magyar források is, hisz ezt is magyarul olvasod, de a tényállás az, hogy a legtöbb forrás angolul van. Ebben beletartozik a használt szoftverek nyelve, a tutorialok, hivatalos dokumentációk, blogok, könyvek, és még sok más. A programnyelvekben a kulcsszavak angolul vannak, a kódodat angol nyelven szokás írni, és a kollégákkal olykor angolul kell beszélned. Nem kell megijedni, vannak magyar források is, főként könyvek, és nem kell perfekt angolt beszélned (a királynő akcentusával), a konyhaangol is rengeteget segít. Jó indok a nyelvtanulásra, és jó lehetőség a gyakorlásra.</p>
<h2 id="3-tanulási-és-oktatási-lehetőségek">3. Tanulási és oktatási lehetőségek</h2>
<p>Több lehetőséged is van:</p>
<ul>
<li>Önálló tanulás (self-learning)</li>
<li>OKJ képzések</li>
<li>Bootcampek</li>
<li>Egyetemi képzés</li>
</ul>
<p>Megvannak az előnyeik és hátrányaik is. Hogy melyiket választod, az az élethelyzetedtől, korodtól, anyagi helyzetedtől és személyes preferenciától függ &ndash; nem igazán van rossz és jó.</p>
<h3 id="önálló-tanulás">Önálló tanulás</h3>
<p>A programozáshoz nincs szükség formális oktatásra, csak motivációra. Az internet tele van tutorialokkal, blogokkal, youtube videókkal, még Twitchen is streamelnek programozást. Ha formálisabbat szeretnél, szerezhetsz&hellip; akarom mondani, vehetsz könyveket. Szinte minden tudást, amit egy egyetemi képzés nyújthat, megtalálsz az interneten. Ami azt illeti, konkrét egyetemi tananyagokat és előadásvideókat is lehet találni.</p>
<p>Egy öntanított programozó nem kevesebb, mint egy képzett programozó. Amennyiben tudod bizonyítani a szaktudásod (például hobby projektjeiddel), a munkaerőpiacon sem érsz kevesebbet. Az önálló tanulás ingyen van, akkor csinálod, amikor jól esik, és azt tanulod, ami érdekel. A hátránya, hogy senki nem fogja a kezedet, így neked kell összeállítani a tantervedet, proaktívnak kell lenned az információ megszerzésében. A motivációt néha nehéz fenntartani. Tipp: a tennivalós listádon ne a &ldquo;megtanulni programozni&rdquo; sor mellé próbálj pipát rakni. Próbálj meg konkrét ötleteket és feladatokat megvalósítani, amik egyrészt időben nem túl távoliak, másrészt jól definiáltak: &ldquo;válaszd ki a programnyelvet&rdquo;, &ldquo;töltsd le a fejlesztéshez a szoftvereket&rdquo;, &ldquo;vegyél egy könyvet&rdquo;, &ldquo;írj egy számológép programot&rdquo;, &ldquo;csinálj egy üres localhost weblapot&rdquo;. Ha van valami, amit meg szeretnél valósítani, akkor a tanulás része automatikusan teljesül a folyamat során.</p>
<h3 id="okj-képzések">OKJ képzések</h3>
<p>Valahol a középiskola és az egyetem között vannak. Az OKJ képzések színvonaláról én sok jót nem hallottam, szóval talán érdemesebb egyetemre vagy bootcampekre menni.</p>
<h3 id="bootcampek">Bootcampek</h3>
<p>A bootcampek az egyetemi képzés 3-4 événél sokkal rövidebbek: tipikusan 4-18 hónap. A bootcampek alapvetően mindenféle embert képeznek: időseket, fiatalokat, más szakmában dolgozókat, pályakezdőket. A bootcampek az elhelyezkedésre fókuszálnak: a képzések gyakorlatiasak, megtanítják az alapvető szakmai ismereteket, felkészítenek arra, hogy milyen valójában egy cégnél dolgozni programozóként. Sok bootcamp kapcsolatban áll cégekkel, és különféle garanciákat biztosít a jövőbeli elhelyezkedésre.</p>
<p>Nyilvánvaló, hogy egy 4 hónapos bootcamp képtelen olyan mély ismereteket adni, mint egy egyetem. Egy bootcamp után még sokat kell tanulni (noha egyetem után is, csak más értelemben) a szakmáról, hogy igazán jó szoftverfejlesztő legyél, de egy szilárd kezdést ad.</p>
<p>A bootcampek nincsenek ingyen, a képzés ára az egy millió forintos nagyságrend. Ez ugyan kellemetlenül hangzik, de tipikusan vannak kedvezmények: ha nem találnak neked munkát, nem kell fizetned (vagy csak részben kell), a leendő fizetésedből vonják le az oktatás árát, és hasonlók.</p>
<h3 id="egyetemek">Egyetemek</h3>
<p>Az egyetem nyújtja a legmélyebb ismereteket a programozás terén. Ami azt illeti, az egyetem - a bootcampekkel szemben - nem programozókat képez, hanem szoftverfejlesztőket, szoftverfejlesztő mérnököket, vagy programozó matematikusokat. A programozó tud programozni, egy mérnök tud programozni <strong>és</strong> meg tud tervezni egy komplex szoftverprojektet, tud érvelni a technológiákat, követelményeket és limitációkat illetően.</p>
<p>Az egyetemi képzés hosszú, 3-4 év, és a tanterv ennek megfelelő mértékű. Komolyabb matematikai, algoritmuselméleti, számítástudományi ismereteket is megkövetel a hallgatóktól, a konkrét programozási és munkahelyi ismeretek pedig ez előbbiekkel csak azonos hangsúlyt kapnak. Sokan fölöslegesnek és haszontalannak látják a tudásanyag jó részét, és panaszkodnak, hogy az egyetemen nem tanultak meg programozni. Ne legyenek ilyen elvárásaid: az egyetem mellet és után a konkrét programozási készségeidet és munkahelyi készségeidet aktívan kell fejlesztened, csak így leszel jó szoftverfejlesztő. Az extra tudás, amit az egyetemen megkapsz, saját karrieredtől függően később viszont nagyon hasznos lehet, hiszen egy mezei programozónál magasabb szintű feladatokat tudsz ellátni.</p>
<h2 id="5-akkor-melyik-is-legyen">5. Akkor melyik is legyen?</h2>
<h3 id="önálló-vs-formális">Önálló vs. formális</h3>
<p>Az önálló tanulással szemben a formális képzéseken egy kész tantervet kapsz. Tapasztalt emberek megmondják, hogy neked mire van szükséged, és a strukturált képzés rákényszerít (jó esetben motivál) a tanulásra. Az egyetemi képzések olyan tudást is adnak, amit otthon nem valószínű, hogy meg fogsz tanulni, a bootcampek betekintést nyújtanak a munka világába már kezdőként. Épp emiatt a formális képzéseken a szabadság elvész, illetve a pénztárcádon sem annyira könnyű, akár bootcamp, akár egyetem.</p>
<h3 id="egyetem-vs-bootcamp">Egyetem vs bootcamp</h3>
<p>Végső soron az egyetem és a bootcamp is egy félkész szakembert köp ki, csak más hiányosságokkal és más ismeretekkel (amelynek mennyisége a képzés idejével arányos, a fizika törvényeinek értelmében). Mindkettő után lesz még sok munkád, mire nagyszerű szakember leszel. Neked kell eldönteni, hogy te, személyesen, melyikből tudsz több hasznot húzni. A bootcamp egy szilárd alapot ad arra, hogy programokat tudj írni, az egyetem pedig egy kevésbé szilárd alapot ad arra, hogy a kódolásnál magasabb szintű, tervezési vagy kutatási feladatokat elláss. Egy bootcampes meg tudja tanulni a komolyabb feladatokat, de nem lesz, aki fogja a kezed, így később a matematikai ismeretet például nehéz lesz elsajátítani. Egy egyetemista az egyetemen nem fog megtanulni rendesen programozni, lehet, még verziókezelő szoftvert sem lát. Ezeket az ismereteket a munkahelyen, jobb esetben otthon, szabadidőben kell pótolni.</p>
<p>Ha idősebb vagy, és váltani akarsz, gyorsan, akkor a bootcamp jó opció. Ha fiatal vagy, vagy komolyabb ambícióid vannak, akkor érdemes lehet egyetemre menni.</p>
<h2 id="6-programnyelv-választás">6. Programnyelv-választás</h2>
<p>Na végre valami érdekesről is lesz szó ezen a lapon. Vagy nem? Folytasd az olvasást itt: <a href="https://petiaccja.github.io/LearnToCode/chapters/pick_a_language/">Melyik programnyelvet válasszam?</a></p>
<ul class="pa0">
  
</ul>
<div class="mt6">
      
      
      </div>
    </section>

    <aside class="w-30-l mt6-l">




</aside>

  </article>

    </main>
    <footer class="bg-black bottom-0 w-100 pa3" role="contentinfo">
  <div class="flex justify-between">
  
    <div>










</div>
  </div>
</footer>

    

  <script src="/LearnToCode/dist/js/app.3fc0f988d21662902933.js"></script>


  </body>
</html>
